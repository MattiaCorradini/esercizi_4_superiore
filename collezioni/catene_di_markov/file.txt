Il vento aveva soffi ato per tutta la notte e scuoteva la foresta con le
sue raffi che violente. Un coniglietto, spaventato dal temporale, andò
a nascondersi tra le radici di un grande albero di mango1
 e si mise a
pensare: «E se oggi fosse il giorno della fi ne del mondo?».
Proprio in quell’istante, un mango maturo si staccò dall’albero e cadde dietro di lui su un mucchio di erbe secche. Il coniglietto fece un
balzo e, senza nemmeno voltarsi indietro, si mise a correre gridando:
«Aiuto, aiuto, è la fi ne del mondo!».
E cominciò a correre come un matto attraverso la foresta. Mentre
correva, incontrò un altro coniglio.
«Cosa succede? Dove vai così di corsa?»
«La Terra è appena esplosa!» urlò il coniglietto senza fermarsi.
«Allora aspettami, vengo con te!» disse l’altro.
E si mise anche lui a correre e a saltare sopra ceppi e rocce.
Passarono davanti a un terzo coniglio, che chiese: «Perché correte
tanto?».
«Corri, corri, è la fi ne del mondo!» gridarono i due senza nemmeno
voltarsi.
E ben presto dieci, venti, cento conigli correvano all’impazzata attraverso la foresta.
Lungo la strada, incontrarono un serpente.
«Dove andate così di corsa?» sibilò il serpente.
«Non hai sentito? È la fi ne del mondo!» esclamarono in coro i conigli.
«Aspettatemi, allora, vengo con voi!»
E il serpente si mise a strisciare dietro di loro. Superarono un altro
serpente.
«Dove state correndo?» chiese questo.
«È la fi ne del mondo!» gli gridarono gli animali terrorizzati.
Un coniglietto, all’improvviso, sente un rumore spaventoso dietro
di sé e, senza rifl ettere, si mette a correre, a correre come un matto.
E dietro di lui tutti gli altri animali della foresta. Per fortuna interviene
il leone che...
L ETTURE «A CCOGLIENZA »
8 ACCOGLIENZA
E il serpente si infi lò in mezzo a loro, seguito ben presto da più di
mille serpenti.
Un po’ più in là incontrarono un orso.
«Ma cosa state facendo?» borbottò l’orso.
«Scappa, è la fi ne del mondo!» urlarono gli animali tutti insieme.
L’orso, colto dal panico2
, si mise a correre anche lui, subito imitato da
tutti gli orsi della foresta.
A questo punto videro un elefante.
«Dove correte tutti quanti?» barrì l’elefante.
«Corri, è la fi ne del mondo!» gli gridarono gli animali.
E l’elefante si unì a loro, e con lui tutti gli altri elefanti.
Ben presto le zebre, le giraffe, le gazzelle, in preda al panico, correvano a perdifi ato, devastando al loro passaggio la foresta maestosa.
Sentendo quel pandemonio, un leone uscì dalla sua tana.
«Cosa sta succedendo?» ruggì con tutto il fi ato che aveva.
Ma gli animali, troppo spaventati per fermarsi, continuarono a correre
gridando: «Scappa, è la fi ne del mondo!».
Il leone era l’animale più antico della foresta e capì subito quale fosse
il pericolo vero: di lì a poco gli animali sarebbero arrivati sull’orlo di
un profondo precipizio e, se non avessero rallentato la corsa, sarebbero andati incontro a morte certa.
Il leone li raggiunse ed emise un ruggito così forte che gli animali si
fermarono di botto3
.
«Dove stavate correndo, così, senza rifl ettere?» chiese il leone con
voce severa.
«Speravamo di sfuggire alla fi ne del mondo» risposero gli animali,
tremanti di paura.
«Chi vi ha annunciato una tale catastrofe?»
«Sono state le giraffe!» affermarono le gazzelle.
«No, le zebre!» risposero le giraffe.
«No, gli elefanti!» risposero a loro
volta le zebre.
«Neanche per sogno!» dissero gli
elefanti, indicando gli orsi con la
punta della proboscide.
«Niente affatto!» borbottarono gli
orsi. «Sono stati i serpenti!»
«Brutti bugiardi!» sibilarono i serpenti. «Sono stati i conigli!»
«No» dissero i conigli scuotendo le
lunghe orecchie «noi non sappiamo
niente. Ma lui ha visto che la Terra
esplodeva.»
2. panico:spavento, terrore.
3. di botto: di colpo, immediatamente.
Mi presento
9
Tutti gli sguardi si volsero verso il coniglietto.
«Ne sei sicuro?» domandò il leone.
«Sì» rispose il coniglietto, mentre un brivido gli correva lungo la
schiena. «Ero nascosto tra le radici del grande albero di mango quando, all’improvviso, ho sentito un rumore spaventoso e la terra si è
messa a tremare.»
«Portami là dove è successo» disse il leone, invitando il coniglietto a
salirgli in groppa.
I due percorsero rapidamente la distanza che li separava dall’albero.
E lì, proprio vicino alle radici dove si era nascosto il coniglio, scoprirono un bel mango maturo, posato su un mucchio di erbe secche.
«Ecco quella che tu chiami la fi ne del mondo!» disse il leone, facendo
rotolare il frutto con una potente zampata.
Il coniglietto, pieno di vergogna, corse subito a rassicurare gli abitanti
della foresta. Tutti gli animali rientrarono nei loro rifugi a testa bassa:
i conigli nelle tane, gli orsi nelle grotte, i serpenti sotto le rocce...
E il coniglietto ritornò sotto il grande albero di mango.