- Già, ma anche qui non si può fare a meno dell'introduzione, voglio dire di un'introduzione letteraria - e lvàn si mise
a ridere.- Ohimè, che razza di autore sono mai! Vedi, l'azione
si svolge nel secolo sedicesimo, e a quel tempo (del resto, devi
averlo studiato a scuola), a quel tempo, appunto, nelle produzioni poetiche si usava far discendere sulla terra le potenze
celesti. Non parliamo di Dante. In Francia gli aspiranti giuristi,
e anche i monaci nei monasteri, davano intere rappresentazioni
nelle quali facevano venire in scena la Madonna, gli angeli, i
santi, Cristo, e perfino Dio. Allora tutto ciò era molto ingenuo.
In N otre Dame de Pan's l di Victor Hugo, per festeggiare la
nascita del delfino francese al tempo di Luigi XI, viene offerta
al popolo, nella sala del Municipio di Parigi, una rappresentazione edificante e gratuita dal titolo: Le bon jugement de la
très sainte et gracieuse Vierge Marie, dove Maria in persona
appare in scena e pronunzia il suo bon jugement. Anche da noi,
anticamente, prima di Pietro, si davano ogni tanto a Mosca delle
rappresentazioni drammatiche quasi uguali a quelle francesi,
tratte specialmente dal Vecchio Testamento 2. Ma oltre alle rappresentazioni, circolavano allora per il mondo molti racconti e
<< poemetti », nei quali agivano, all'occorrenza, i santi, gli angeli
e tutte le potenze celesti. Nei nostri monasteri si preoccupavano
anche di tradurre, trascrivere e addirittura comporre simili
poemi, lo facevano perfino sotto i tartari! C'è, per esempio, un
poemetto monastico (sicuramente tradotto dal greco): La Madre
di Dio fra i dannati 3, che ha dei quadri di un'arditezza non
www.scribd.com/Cultura_in_Ita4
PARTE SECONDA - LIBRO QUINTO
· feriore a quella di Dante. Maria visita l'inferno, e la guida
m M' h l E d ' . .
cc fra ; dannati» l'arcangelo 1c e e. ssa ve e cos1 1 peccaton
le )oro atroci sofferenze. Fra l'altro, c'è una schiera di pecca-
~ori in un lago bollente che è interessantissima: quelli di loro
che affondano in questo lago, in modo tale da non poter più
venire a galla, << Dio li dimentica per sempre». È un'espressione
di una forza e di una profondità straordinaria. Ed ecco che
Maria, addolorata e piangente, cade in ginocchio davanti al trono
di Dio e chiede misericordia per tutti quelli che sono all'inferno,
per tutti quelli che ha visto, senza distinzione. Il suo dialogo
con Dio è enormemente interessante. Essa implora, non si dà
per vinta, e quando Dio le indica le mani e i piedi del Figlio
di Lei trapassati dai chiodi, e le domanda: « Come posso perdonare i Suoi carnefici? », Maria ordina a tutti i santi, a tutti i
martiri, a tutti gli angeli e gli arcangeli di inginocchiarsi con
Lei e di chiedere misericordia per tutti, indistintamente. Alla
fine Ella ottiene da Dio che le sofferenze dei dannati cessino
ogni anno dal Venerdì Santo alla Pentecoste, e allora i peccatori
dal fondo dell'inferno ringraziano il Signore e Gli gridano:
cc Hai giudicato giustamente, Signore>>. Be', anche il mio poemetto sarebbe stato dello stesso genere, se fosse uscito a quell'epoca. Io faccio venire in scena Lui. Veramente, Lui nel mio
poema non dice nulla: appare soltanto, e se ne va. Sono passati
già quindici secoli da quando promise di tornare in tutta la
Sua Gloria, quindici secoli da quando il Suo profeta scrisse:
re Verrò presto. Il giorno e l'ora non li conosce neanche il Figlio,
ma solo il Padre mio celeste» 1 : lo disse Lui quand'era ancora
sulla terra. Ma l'umanità Lo aspetta con la stessa fede di prima
e con la stessa tenerezza. Anzi, con una fede ancora più grande,
poiché sono già passati quindici secoli da quando il cielo ha
cessato di dare pegni agli uomini:
Credi a ciò che dice il cuore,
Pegni il cielo più non dà 2.
Così, è rimasta solo la fede in quello che dice il cuore! È vero
che a quell'epoca c'erano anche molti miracoli: c'erano dei
359
www.scribd.com/Cultura_in_Ita4
l FRATELLI KARAMAZOV
santi che operavano guarigioni miracolose, e ad alcuni giusti,
secondo le loro biografie, appariva la Regina dei Cieli in persona. Ma il diavolo non dorme, e l'umanità aveva già cominciato a dubitare della verità di questi miracoli. Proprio allora
era apparsa nel nord, in Germania, una nuova terribile eresia.
Un'enorme stella «simile a una fiaccola» (cioè alla Chiesa) cc è
caduta sulle sorgenti delle acque, ed esse sono diventate amare» 1.
Questi eretici si misero a negare empiamente i miracoli. Ma
allora la fede di quelli che erano rimasti fedeli diventò più
ardente. Il pianto degli uomini sale a Lui come prima, e come
prima Lo aspettano, Lo amano, sperano in Lui, bramano di
soffrire e morire per Lui.... Ed ecco, l'umanità aveva pregato
per tanti secoli con fede e con ardore: cc Signore, mostrati a
noi>>, per tanti secoli Lo aveva invocato, che Egli, nella Sua
infinita misericordia, volle scendere fra loro. Già altre volte
prima di allora era sceso sulla terra, aveva visitato dei p;iusti, dei
martiri e dei santi anacoreti, come è scritto nelle loro Vite. Il
nostro Tjutcev, che credeva profondamente nella verità delle
proprie parole, ha scritto così:
Oppresso dal peso della croce,
Il Re del Cielo, in veste di schiavo,
Tutta quanta, o terra nativa,
Ti ha percossa e benedetta 2•
E che sia stato proprio così, è appunto quello che ti dirò. Ecco,
dunque, che Egli volle mostrarsi almeno per un attimo al popolo, al popolo dolorante e tormentato, marcio dai peccati, ma
che Lo ama con l'ingenuità di un bambino. L'azione del mio
poema si svolge in Spagna, a Siviglia, nel periodo più terribile
dell'Inquisizione, quando nel paese ogni giorno ardevano i
roghi a gloria di Dio, e
Con grandiosi autodafé
Si bruciavano gli eretici 3,
Oh, certo quella non era la venuta che Egli ci ha promesso alla
fine dei tempi, in tutta la Sua gloria, e che sarà improvvisa,
www.scribd.com/Cultura_in_Ita4
PARTE SECONDA - LIBRO QUINTO
<<come la folgore, che risplende da oriente fino a occidente>> l.
No, Egli volle soltanto visitare i suoi figli per un istante, e
proprio là dove, a~punto, com~nci~van~ a cre~itare i roghi degli
eretici. Nella Sua Immensa misencordia, Egh passa ancora una
volta fra gli uomini con quella stessa figura umana con la
quale, per trentatr~ anni, a:eva camminato in mezzo agli_ uomini
quindici secoli pnma. Egh ~ce~d~ sulle cc str_a~e roventi >> d_ella
città meridionale, dove propno d giorno avanti, m un cc grandioso
autodafé )), alla presenza del re, della corte, dei cavalieri, dei
cardinali e delle più leggiadre dame di corte, davanti a tutto
il popolo di Siviglia, il cardinale Grande Inquisitore aveva fatto
bruciare in una volta sola quasi un centinaio di eretici ad
maiorem gloriam Dei. Egli è apparso in silenzio, inavvertitamente, eppure, strano!, tutti Lo riconoscono. Questo potrebbe
essere uno dei passi più belli del poema, il dire, cioè, come mai
tutti Lo riconoscano. Il popolo è attratto verso di Lui da una
forza irresistibile, Lo circonda, la folla aumenta sempre più
intorno a Lui, Gli va dietro. Egli passa silenziosamente in mezzo
a loro, con un dolce sorriso di pietà infinita. Nel Suo cuore arde
il sole dell'Amore, dai Suoi occhi fluiscono i raggi della Luce,
del Sapere e della Forza, e riversandosi sugli uomini fanno
tremare d'amore anche i loro cuori. Egli tende loro le braccia,
li benedice, e dal contatto con lui, anche solo con le Sue vesti,
si sprigiona una forza salutare. Ecco che in mezzo alla folla un
vecchio, cieco sin dall'infanzia, esclama: cc Signore, risanami, e
anch'io Ti vedrò! JJ, e allora è come se dai suoi occhi cadesse
una scaglia, e il cieco Lo vede. Il popolo piange e bacia la terra
dove Egli passa. I bambini gettano fiori davanti a Lui, cantano
e gridano cc Osanna! >>. cc È Lui, è Lui, ripetono tutti, dev'essere
Lui, non può essere che Lui! >>. Egli si ferma sul sacrato della
cattedrale di Siviglia proprio nel momento in cui portano nella
chiesa, con grandi pianti, una piccola bara bianca da bambini,
aperta: dentro c'è una fanciulla di sette anni, l'unica figlia di
u_n ci_ttadino illustre. La morticina è coperta di fiori. « Lui
risusciterà la tua bambina! >> grida la folla alla madre piangente.
Il pret~, che è uscito dalla cattedrale incontro alla bara, guarda
con ana perplessa e aggrotta le sopracciglia. Ma ecco che risuona
www.scribd.com/Cultura_in_Ita4
l FRATELLI KARAMAZOV
il grido della madre. La dbnna si getta ai Suoi piedi: « Se sei
davvero Tu, risuscita la mia bambina! >> grida la madre tendendo le braccia verso di Lui. Il corteo si ferma, la piccola bara
viene deposta sul sacrato ai Suoi piedi. Lui la guarda con compassione, e le Sue labbra ancora una volta pronunziano sottovoce
le parole: « Talitha l{ttmi >>, « e la fanciulla si alzò n 1• L;~ bambina si solleva, si mette a sedere e si guarda intorno con gli occhi
spalancati dalla meraviglia, sorridendo. In mano ha il mazzo di
rose bianche col quale era distesa nella bara. La gente si agita,
grida, singhiozza. Ed ecco che proprio in questo momento passa
sulla piazza, davanti alla cattedrale, il cardinale Grande Inquisitore in persona. È un vecchio quasi novantenne, alto e diritto,
col viso scarno e gli occhi infossati, che però mandano ancora
una luce, come una scintilla di fuoco. Oh, egli non ha più la
splendida veste cardinalizia di cui faceva pompa ieri davanti
al popolo, quando si bruciavano i nemici della fede di Roma!
No, in questo momento indossa soltanto il suo vecchio e rozzo
saio monastico. Lo seguono a una certa distanza i suoi tetri
aiutanti e schiavi, e la « sacra >> guardia. Si ferma davanti alla
folla e osserva da lontano. Ha visto tutto, ha visto deporre la
bara ai Suoi piedi, ha visto risuscitare la bambina, e il suo viso
si è abbuiato. Aggrotta le folte sopracciglia bianche, e il suo
sguardo scintilla di una luce sinistra. Tende il dito e ordina alle
guardie di impadronirsi di Lui. Ed ecco, è tanta la sua forza, e
il popolo è talmente abituato a sottomettersi e ad ubbidirgli
spaurito, che la folla subito si apre davanti alle guardie, e queste,
nel silenzio di tomba che si è fatto di colpo, mettono le mani
su di Lui e Lo portano via. Istantaneamente la folla, tutta come
un sol uomo, piega la testa fino a terra davanti al vecchio lnquitore: egli benedice il popolo in silenzio, e continua la sua
strada. Le guardie conducono il Prigioniero in un buio e angusto
carcere a volta, nell'antico palazzo del Santo Uffizio, e Lo
chiudono dentro. Passa il giorno, sopravviene la notte, la nera,
calda, « soffocante>> notte sivigliana. L'aria « odora di lauri e
di limoni>>. Nelle tenebre fonde si apre a un tratto la porta di
ferro della prigione, e il vecchio Inquisitore in persona, con una
torcia in mano, entra a passi lenti. È solo, la porta si richiude
www.scribd.com/Cultura_in_Ita4
PARTE SECONDA - LIBRO QUINTO
subito dietro di lui. Si ferma vicino alla porta e scruta il Suo
viso a lungo, per un minuto o due. Finalmente si avanza,
sempre in silenzio, posa la _torcia sulla t~ vola, ~i Gli par~a:
<<Sei Tu? Sei Tu?». Ma siccome non nceve nsposta, subito
continua: << Non rispondere, taci! E che potresti dire? So bene
che cosa vuoi dire. Ma Tu non hai il diritto di aggiungere nulla
a quello che hai già detto una volta. Perché sei venuto a disturbarci? Lo sai anche· Tu, che sei venuto a disturbarci. Ma sai
cosa accadrà domani? Io non so chi sei e non lo voglio sapere,
non voglio sapere se sei proprio Tu o soltanto un'immagine di
Lui, ma domani Ti condannerò e Ti brucerò sul rogo come il
peggiore degli eretici, e quello stesso popolo che oggi Ti baciava
i piedi, domani, a un mio cenno, si precipiterà ad attizzare il
fuoco del Tuo rogo! Lo sai questo? Sì, forse lo sai JJ, aggiunge
il vecchio in tono pensoso, senza staccare gli occhi neppure per
un istante dal suo Prigioniero.
- Non capisco bene, Ivàn. Che cosa significa? - e Alesa,
che finora aveva ascoltato in silenzio, sorrise. - Il vecchio ha
semplicemente una fantasia sfrenata, oppure il suo è uno sbaglio,
un assurdo qui pro quo?
- Accetta pure quest'ultima ipotesi - e lvàn scoppiò a
ridere- se il realismo contemporaneo ti ha già talmente guastato
che non puoi sopportare nulla di fantastico! Vuoi che sia un
qui pro quo? E va bene! È vero che il vecchio ha novant'anni
-e Ivàn fece un'altra risata - e potrebbe anche essere impazzito
da un pezzo, con la sua idea fissa! Oppure potrebbe darsi che lo
avesse impressionato l'aspetto esteriore del Prigioniero. E infine
potrebbe essere semplicemente la visione di un vecchio novantenne ormai vicino a morire, una visione nel delirio, tanto più
che è eccitato dall'autodafé dei cento eretici bruciati il giorno
avanti. Ma non è lo stesso, per te e per me, che si tratti di un
qui pro quo oppure di una fantasia sfrenata? L'importante è
che il vecchio debba rivelare il proprio pensiero, e che finalmente, dopo novant'anni, lo riveli, e. dica a voce alta quello che
per novant'anni aveva taciuto.
- E il Prigioniero resta zitto? Lo guarda e non dice nemmeno una parola?
www.scribd.com/Cultura_in_Ita4
l FRATELLI KARAMAZOV
- Ma è così che deve essere, proprio così, in tutti i casi! _
e lvàn scoppiò di nuovo a ridere. - Il vecchio stesso Gli fa
osservare che non ha il diritto di aggiungere nulla a quello che
ha già detto. Se vuoi, questo è appunto il tratto più caratteristico
del cattolicesimo romano, almeno secondo me. « Tu hai trasmesso
tutto al papa, e quindi ora tutto è nelle mani del papa, perciò
puoi anche non venire; oppure, se non altro, non venire a disturbarci prima del tempo>>. Non solo parlano in questo modo,
ma lo scrivono anche, per lo meno i gesuiti. L'ho letto io nei
loro libri di teologia. « Hai Tu il diritto di rivelarci anche uno
solo dei segreti di quel mondo dal quale vieni? », Gli domanda
il mio vecchio. E subito dà la risposta lui stesso: « No, non l'hai,
perché aggiungeresti qualcosa a quello che hai già detto allora,
e toglieresti agli uomini quella libertà che difendevi tanto quando
eri sulla terra. Qualunque cosa Tu ci rivelassi ora, sarebbe un
attentato alla libertà di fede degli uomini, perché apparirebbe
come un miracolo; ma la loro libertà di fede già allora, millecinquecento anni fa, Ti era più cara di ogni altra cosa. Non
dicevi sempre: ' Voglio rendervi liberi '? Ebbene, ora li hai
visti, questi uomini 'liberi' », aggiunge a un tratto il vecchio
con un sorriso pensoso. Poi, guardandolo severamente, continua: (( Sì, questa faccenda ci è costata cara, ma finalmente
l'abbiamo portata a termine, nel Tuo nome. Per quindici secoli
ci siamo tormentati con questa famosa libertà, ma ora è finita,
e finita sul serio. Non lo credi? Mi guardi con aria mansueta
e non mi degni neppure della Tua collera! Ma sappi che oggi,
anzi proprio ora, questi uomini sono più convinti che mai di
essere perfettamente liberi, e invece hanno perso la loro libertà
e l'hanno deposta umilmente ai nostri piedi. Siamo noi però
che abbiamo ottenuto questo! Era forse questo che Tu volevi?
Una simile libertà? ».
- lo non ci capisco nulla daccapo - lo interruppe Alesa.
- Fa dell'ironia? Scherza?
- Neanche per sogno! Attribuisce seriamente come un merito a sé e ai suoi il fatto di avere finalmente soppresso la libertà,
e sostiene di avere agito così per rendere felici gli uomini.
<< Perché ora (parla dell'Inquisizione, naturalmente) per la prima
www.scribd.com/Cultura_in_Ita4
PARTE SECONDA - LIBRO QUINTO
volta è diventato possibile pensare davvero alla felicità degli
uomini. L'uomo fu creato ribelle: forse che i ribelli possono
essere felici? Tu eri stato avvertito (Gli dice il vecchio), avvertimenti e consigli non Ti erano mancati, ma Tu non li volesti
ascoltare, Tu rifiutasti l'unica strada per la quale si potevano
rendere felici gli uomini. Per fortuna, andandotene, rimettesti
la faccenda nelle nostre mani. Tu hai promesso, hai garantito
con la Tua parola, hai dato a noi il diritto di legare e di sciogliere, e ora non puoi certo pensare di riprendercelo, questo
diritto. Perché dunque sei venuto a disturbarci? ».
_ Ma che cosa significa: << Non Ti sono mancati avvertimenti e consigli JJ? - chiese Alesa.
- Questa è appunto la cosa essenziale, che il vecchio deve
rivelare. «Lo spirito intelligente e terribile, lo spirito dell'autodistruzione e del non essere, il grande spirito (continua il vecchio)
parlò con Te nel deserto, e i libri ci hanno tramandato che egli
Ti 'tentò'. Non è così? Ma era forse possibile dire qualcosa
di più vero di quello che egli Ti rivelò con le sue tre proposte,
che nei libri sono chiamate 'tentazioni', e che Tu disdegnasti?
Eppure, se mai c'è stato sulla terra un vero e strepitoso miracolo,
fu proprio quel giorno, il giorno delle tre tentazioni. Il miracolo
consisteva appunto nella formulazione di quelle tre proposte.
Se si potesse immaginare, solo a titolo di esempio e di riprova,
che queste tre proposte dello spirito terribile fossero scomparse
dai libri senza lasciare traccia, e fosse necessario ricostruirle,
pensarle e formularle di nuovo per rimetterle nei libri, e se per
questo si chiamassero a raccolta tutti i sapienti della terra, governanti, prelati, dotti, filosofi, poeti, e si desse loro questo
compito: formulate tre proposte che non solo corrispondano
all'importanza dell'evento, ma che soprattutto esprimano in tre
frasi umane tutta la storia futura del mondo e dell'umanità,
ebbene, credi Tu che tutta la sapienza della terra, riunita insieme,
potrebbe immaginare qualcosa di appena somigliante, per potenza e profondità, a quelle tre proposte che realmente Ti fece
nel deserto lo spirito terribile? Già da queste proposte, solamente dal miracolo della loro formulazione, è possibile capire
che qui non abbiamo a che fare con la caduca intelligenza
www.scribd.com/Cultura_in_Ita4
l FRATELLI KARAMAZOV
umana, ma con un'intelligenza eterna e assoluta. Perché in
queste tre proposte è come condensata e profetizzata tutta la
storia ulteriore dell'umanità, e sono indicate le tre forme nelle
quali convergeranno poi tutte le insolubili e tradizionali contraddizioni della natura umana nel mondo intero. Allora questo
fatto non poteva essere così chiaro, perché l'avvenire era ignoto,
ma oggi che sono passati quindici secoli, noi vediamo che in
queste tre proposte è divinato e predetto tutto, e tutto si è
talmente avverato, che non è possibile aggiungere o togliere
nulla. Decidi Tu stesso: chi aveva ragione, Tu o quello che Ti
interrogava? Ripensa alla prima proposta. Se non le parole, il
senso però era ·questo: 'Tu vuoi andare nel mondo e ci vai a
mani Yuote, con la promessa di una libertà che essi, nella loro
semplicità c nel loro disordine innato, non possono neppure
concepire, della quale hanno paura e terrore, perché nulla è
mai stato più intollerabile della libertà per l'uomo e per la società
umana! Vedi invece queste pietre, in questo deserto nudo e
infocato? Mutale in pani, e l'umanità Ti verrà dietro come un
gregge docile e riconoscente, se pure eternamente spaventato
all'idea che Tu possa ritirare la Tua mano e !asciarlo senza i
Tuoi pani'. Ma Tu non volesti privare l'uomo della libertà e
respingesti l'invito, perché quale libertà ci può essere, pensasti,
se si compra l'ubbidienza col pane? Tu obiettasti che l'uomo
non vive di solo pane; ma lo sai che proprio in nome di questo
pane terreno insorgerà contro di Te lo spirito della terra, e
lotterà con Te, e Ti vincerà? E tutti gli andranno dietro, gridando: ' Chi mai è pari a questa bestia! Ha preso il fuoco al
cielo e ce l'ha dato! 'I. Lo sai che passeranno i secoli e l'umanità proclamerà per bocca della sua sapienza e della sua scienza
che il delitto non esiste, e quindi non esiste nemmeno il peccato,
ma esistono solo degli affamati? ' Sfamali, e poi pretendi la
virtù! ', ecco cosa scriveranno sulla bandiera che alzeranno contro di Te e che abbatterà il Tuo tempio. Al posto del Tuo
tempio sorgerà un nuovo edificio, una nuova spaventosa torre .
di Babele; nemmeno questa sarà finita, come non fu finita la
prima, ma tuttavia avresti potuto evitare questa nuova torre e
abbreviare le sofferenze umane di mille anni... perché è da noi
www.scribd.com/Cultura_in_Ita4
PARTE SECONDA - LIBRO QUINTO
che verranno, quando si saranno arrovellati per mille anni con
la loro torre! Allora ci verranno a ricercare sotto terra, nelle
catacombe dove ci saremo nascosti (perché saremo perseguitati
e torturati di nuovo), ci troveranno e ci grideranno: ' Sfamateci,
perché quelli che ci avevano promesso il fuoco celeste non ce
l'hanno dato! '. E allora saremo noi che finiremo di costruire la
loro torre, perché la finirà chi saprà sfamarli, e solo noi li sfameremo, li sfameremo nel Tuo nome, e dicendo di farlo in nome
Tuo mentiremo_ Oh, senza di noi essi non sapranno sfamarsi
mai, mai! Nessuna scienza potrà dar loro il pane, finché saranno
liberi; ma finirà che deporranno la loro libertà ai nostri piedi
e ci diranno: 'Fateci schiavi, ma sfamateci! '. Alla fine lo capiranno da sé, che libertà e pane terreno in abbondanza per tutti
sono due cose che non possono stare insieme, perché essi non
saranno mai capaci di farsi le parti fra di loro! E si convinceranno anche che non potranno mai essere neppure liberi, perché
sono deboli, depravati, inetti e ribelli. Tu promettesti loro il pane
celeste, ma, Te lo ripeto, può questo pane, agli occhi della debole
razza umana, eternamente depravata ed eternamente ingrata,
paragonarsi a quello terreno? E se migliaia di esseri, o anche
diecine di migliaia, Ti seguiranno in nome del pane celeste, che
ne sarà però dei milioni e dei miliardi che non avranno la forza
di disprezzare il pane terreno per quello celeste? Oppure a Te
sono care soltanto quelle diecine di migliaià di uomini bravi e
forti, mentre tutti gli altri milioni di deboli, numerosi come la
sabbia del mare, e che però Ti amano, devono servire solo da
materiale per i bra\'i e i forti? No, a noi sono cari anche i deboli!
Sono depravati e ribelli, è vero, ma alla fine diventeranno anche
docili. Essi ci ammireranno e ci guarderanno come dèi, per aver
accettato di metterei alla loro testa e di dominarli, sopportando
il peso di quella libertà che a loro faceva paura ... tanto diventerà
terribile per loro, alla fine, l'essere liberi! Ma noi diremo che
~bbidiamo a Te e che regnamo in nome Tuo. Dicendo così li
mganneremo di nuovo, perché noi non ci lasceremo più avvicinare da Te. E proprio in questo inganno sarà la nostra sofferenza, giacché saremo costretti a mentire. Ecco cosa ~ignificava
quella prima proposta nel deserto, ed ecco che cosa rifiutasti in
www.scribd.com/Cultura_in_Ita4
l FRATELLI KARAMAZOV
nome di quella libertà che Tu ponevi al di sopra di tutto! Invece
in questa proposta era racchiuso uno dei grandi segreti del
mondo. Accettando l'idea dei 'pani', Tu avresti acquctato
un'ansia eterna e universale degli uomini, tanto dell'individuo
singolo, quanto dell'umanità tutta intera, e cioè questa: 'Davanti a chi inchinarsi? '. Non c'è preoccupazione più continua
e più tormentosa per l'uomo, quando è rimasto libero, che
quella di trovare al più presto qualcuno davanti a cui inchinarsi.
Ma l'uomo vuole inchinarsi davanti a qualcosa che sia ormai
fuori discussione, talmente fuori discussione, che tutti quanti
gli uomini acconsentano ad inchinarsi, tutti senza eccezione.
Perché la preoccupazione di queste misere creature non è soltanto quella di cercare qualcosa davanti a cui si possa inchinare
l'uno o l'altro di loro, ma è appunto quella di trovare qualcosa
in cui tutti credano e daYanti a cui tutti si inchinino, tutti quanti
insieme. Proprio questo bisogno di comunione nell'atto di adorare è il più grande tormento di ogni uomo singolo e dell'umanità intera, fin dal principio dei secoli. Per questo bisogno si
sono sterminati fra di loro con la spada. Si sono fatti degli dèi
e poi si sono sfidati l'uno con l'altro: 'Lasciate i vostri dèi e
venite ad adorare i nostri, se no guai a voi e ai vostri dèi! '.
E sarà così fino alla fine del mondo, sarà così anche quando gli
dèi scompariranno dalla terra: che importa, cadranno in ginocchio
davanti agli idoli! Tu lo sapevi, Tu non potevi non conoscere
questo segreto fondamentale della natura umana, ma rifiutasti
l'unica bandiera invincibile che Ti si offrisse per indurre tutti
a inchinarsi davanti a Te senza discutere: la bandiera del pane
terreno, e la rifiutasti in nome della libertà e del pane celeste.
Guarda che cosa hai fatto dopo, e sempre in nome della libertà!
lo Ti dico che non c'è per l'uomo preoccupazione più tormentosa che quella di trovare qualcuno al quale restituire, il più
presto possibile, quel dono della libertà che il disgraziato ha
avuto al momento di nascere. Ma si può impadronire della
libertà degli uomini solo colui che tranquillizza la loro coscienza.
Col pane Ti si offrh·a una bandiera al di sopra di ogni discus·
sione: dagli il pane e l'uomo si inchinerà, poiché non c'è nulla
di più indiscutibile del pane. Se però nello stesso momento
www.scribd.com/Cultura_in_Ita4
PARTE SECONDA · LIBRO QUINTO
qualcun altro, accanto a Te, si impadronisce della sua coscienza,
oh allora l'uomo butterà via perfino il Tuo pane e andrà dietro
a ~hi ha sedotto la sua coscienza! In questo avevi ragione.
Poiché il segreto dell'esistenza non consiste solo nel vivere, ma
nel sapere per che cosa vivere. Se non vede chiaramente per
che cosa deve vivere, l'uomo non accetterà di vivere, e piuttosto
che restare sulla terra si sopprimerà, anche se intorno a lui non
ci fossero che pani. Questo è vero, ma che cosa è avvenuto?
Invece di impadronirti della libertà degli uomini, Tu l'hai
accresciuta ancora di più! O forse avevi dimenticato che la
tranquillità, e perfino la morte, è più cara all'uomo della libera
scelta nella conoscenza del bene e del male? Non c'è nulla di
più allettante per l'uomo che la libertà della sua coscienza, ma
non c'è neanche nulla di più tormentoso. Ed ecco che, invece
di princìpi sicuri, per tranquillizzare la coscienza . umana una
volta per sempre, Tu hai scelto tutto quello che c'è di più insolito, di più problematico, hai scelto tutto quello che era superiore
alle forze degli uomini, e perciò hai agito come se Tu non li
amassi affatto. E chi è che ha agito così? Colui che era venuto
a dare per loro la Sua vita! Invece di impadronirti della libertà
umana, l'hai moltiplicata, e hai oppresso per sempre col peso
dei suoi tormenti il regno spirituale dell'uomo. Tu volesti il
libero amore dell'uomo, volesti che Ti seguisse liberamente,
incantato e conquistato da Te. Al posto dell'antica legge fissata
saldamente, da allora in poi era l'uomo che doveva decidere
con libero cuore che cosa fosse bene e che cosa fosse male, e
come unica guida avrebbe avuto davanti agli occhi la Tua
immagine: ma è possibile che Tu non abbia pensato che alla
fine avrebbe discusso e rifiutato anche la Tua immagine e la
Tua verità, se lo si opprimeva con un peso così spaventoso
come la libertà di scelta? Alla fine grideranno che la verità non
è in Te, perché era impossibile !asciarli in mezzo a tormenti e
inquietudini maggiori di quelle in cui li hai lasciati Tu, dando
loro tante preoccupazioni e tanti problemi insolubili. In questo
modo, sei stato proprio Tu a porre il presupposto per la rovina del
T~o. regno, e quindi non darne più la colpa a nessuno! Che cosa
Tt st offriva invece? Ci sono sulla terra tre forze, tre sole, che
www.scribd.com/Cultura_in_Ita4
l FRATELLI KARAMAZOV
possono vincere e imprigionare per sempre la coscienza di questi
esseri deboli e ribelli, dando loro la felicità, e queste forze sono:
il miracolo, il mistero, l'autorità. Tu rifiutasti la prima, la seconda e la terza, e così desti l'esempio. Lo spirito sapiente e
terribile Ti portò in cima al tempio e Ti disse: 'Vuoi sapere
se sei il Figlio di Dio? Gettati giù, poiché fu detto di Lui che
gli angeli Lo sosterranno e Lo porteranno, ed Egli non cadrà
e non si farà alcun male, e così saprai se sei il figlio di Dio, e
dimostrerai la Tua fede nel Padre Tuo'. M3 Tu, dopo averlo
ascoltato, rifiutasti l'offerta, non Ti lasciasti convincere, e non
Ti gettasti giù. Sì, certo, Ti comportasti magnificamente, con
la fierezza degna di un Dio, ma gli uomini, ma questa debole
razza ribelle, sono forse degli dèi anche loro? Oh, Tu capivi
bene che facendo un solo passo, un solo movimento per buttarti
giù, avresti tentato il Signore e avresti anche perduto subito
tutta la fede in Lui, e Ti saresti sfracellato su quella terra che
eri venuto a salvare, mentre lo spirito intelligente che Ti aveva
tentato si sarebbe rallegrato! Ma, Te lo ripeto, ce ne sono forse
molti come Te? Hai davvero potuto pensare, sia pure per un attimo, che anche gli uomini avrebbero avuto la forza di resistere a
una tentazione simile? La natura umana è forse fatta per respingere il miracolo, e per contentarsi, in certi momenti terribili della
vita, di fronte ai più spaventosi, tormentosi, essenziali problemi
morali, della libera decisione del cuore? Oh, Tu lo sapeYi, che
il Tuo gesto sarebbe rimasto custodito nei libri, avrebbe toccato
il fondo dei secoli e raggiunto gli ultimi confini della terra, e
speravi che anche l'uomo, seguendo il Tuo esempio, sarebbe
rimasto con Dio senza bisogno del miracolo! Ma Tu non sapevi
che appena l'uomo rinunzia al miracolo, rinunzia subito anche
a Dio, perché l'uomo cerca non tanto Dio, quanto i miracoli.
E siccome l'uomo non ha la forza di rinunziare al miracolo,
così si organizzerà dei nuovi miracoli, questa volta suoi propri,
e si inchinerà al prodigio di uno stregone o al sortilegio di una
fattucchiera, fosse pure cento volte ribelle, eretico e ateo! Tu .
non scendesti dalla croce, quando per schernirti e per provocarri Ti gridavano: ' Scendi dalla croce, e crederemo che sei
proprio Tu! '. Non scendesti perché, anche questa volta, non
www.scribd.com/Cultura_in_Ita4
PARTE SECONDA - LIBRO QUINTO
volesti rendere schiavo l'uomo con un miracolo, perché avevi
sete di una fede nata dalla libertà e non dal miracolo. Avevi sete
di amore libero, e non dei servili entusiasmi dello schiavo davanti al potente che lo ha terrorizzato una volta per sempre.
Ma anche qui Tu mettevi gli uomini troppo in alto, perché
essi sono certamente degli schiavi, benché siano stati creati
ribelli. Guarda e giudica, ormai sono passati quindici secoli,
guardali bene: chi sono quelli che hai creduto di innalzare
fino a Te? Te lo giuro, l'uomo è stato creato più debole e più
meschino di quello che Tu credessi! Può forse arrivare a fare
quello che hai fatto Tu? Stimandolo tanto, hai agito come se
Tu non avessi più compassione di lui, perché gli hai chiesto
davvero troppo. E chi è che ha fatto questo? Colui che lo amava
più di Se stesso! Se Tu lo avessi stimato meno, gli avresti
anche chiesto meno, e questa sarebbe stata una cosa più vicina
all'amore, perché il suo fardello sarebbe stato più leggero. L'uomo
è debole e vile. Che importa se ora si ribella dappertutto alla
nostra autorità e va superbo della sua ribellione? È una superbia
da bambini, da scolaretti! Sono dei ragazzini che hanno fatto
un po' di baccano a scuola e hanno scacciato il maestro! Ma
finirà anche l'entusiasmo dei monelli, e costerà loro caro. Abbatteranno i templi e inonderanno di sangue la terra. Però alla fine
questi bambini sciocchi si accorgeranno di essere, d, dei ribelli,
ma dei ribelli molto deboli, che non hanno la forza di sostenere
la propria ribellione. Versando le loro stupide lacrime, alla fine
riconosceranno che, senza dubbio, chi li ha creati ribelli ha
voluto burlarsi di loro. Lo grideranno nella disperazione, e le
loro parole saranno una bestemmia che li renderà ancora più
infelici, perché la natura umana non sopporta la bestemmia e
finisce sempre col vendicarsene. Inquietudine, confusione e infelicità: ecco dunque il retaggio attuale degli uomini, dopo che
Tu hai sofferto tanto per la loro libertà! Il Tuo grande profeta,
nella sua visione allegorica, dice di aver veduto tutti quelli che
partecipano alla prima resurrezione, e che ce n'erano dodicimila
per ogni tribù 1• Ma se erano tanti, non dovevano essere uomini,
bensì dèi anche loro. Essi hanno sopportato la Tua croce,
hanno sopportato per diecine di anni la fame e il nudo deserto,
371
www.scribd.com/Cultura_in_Ita4
l FRATELLI KARAMAZOV
cibandosi di locuste e di radici, e certo Tu puoi mostrare con
orgoglio questi figli della libertà, del libero amore, del libero
e generoso sacrificio, che essi hanno compiuto nel Tuo nome.
Ricordati però che sono soltanto alcune migliaia, e poi sono
dèi! Ma tutti gli altri? E che colpa ne hanno tutti gli altri, tutti
gli uomini deboli, se non hanno potuto sopportare quello che
hanno sopportato i forti? Che colpa ne ha un'anima debole, se
non ha la forza di contenere doni così terribili? È possibile che
Tu sia venuto davvero solo agli eletti e per gli eletti? Ma se è
così, questo è un mistero, e noi non possiamo comprenderlo.
E se è un mistero, allora anche noi avevamo il diritto di predicare il mistero, di insegnare agli uomini che non è la libera
decisione dei loro cuori quello che conta, né l'amore, ma appunto
il mistero, al quale devono inchinarsi ciecamente, anche al di
fuori della loro coscienza. E così abbiamo fatto. Noi abbiamo
corretto la Tua opera: l'abbiamo basata sul miracolo, sul mistero
c sull'autorità. E gli uomini si sono rallegrati che qualcuno
abbia preso di nuovo a spingerli come un gregge, e che finalmente il loro cuore sia stato liberato da un dono così terribile,
che aveva procurato loro tante sofferenze. Non abbiamo fatto
bene ad insegnare così e ad agire così, dimmi? Non abbiamo
forse dimostrato di amare l'umanità, riconoscendo umilmente
la sua debolezza, alleggerendo amorosamente il suo fardello, e
concedendo alla sua fragile natura magari anche di peccare,
purché ciò avvenga col nostro permesso? E ora, perché sei venuto
a disturbarci? E perché continui a guardarmi coi Tuoi occhi
mansueti e penetranti, senza dir nulla? Mostrami la Tua collera!
Io non voglio il Tuo amore, perché nemmeno io Ti amo. Che
cosa dovrei nasconderti? Forse non lo so con chi sto parlando?
Tutto quello che ho da dirti Tu lo sai già, lo leggo nei Tuoi
occhi. E dovrei essere io a nasconderti il nostro segreto? Ma
forse lo vuoi proprio sentire dalle mie labbra! Ebbene, allora
senti: noi non siamo con Te, ma con lui, eccolo il nostro segreto! È un pezzo che non siamo più con Te, sono già otto
secoli. Esattamente otto secoli fa accettammo da lui quello che
Tu avevi rifiutato sdegnosamente, quell'ultimo dono che egli
Ti offriva mostrandoti tutti i regni della terra: noi abbiamo
www.scribd.com/Cultura_in_Ita4
PARTE SECONDA - LIBRO QUINTO
accettato da lui Roma e la spada dei Cesari, e abbiamo dichiarato
di essere i re della terra, anche se fino ad oggi non abbiamo
potuto terminare completamente l'opera nostra. Ma di chi è la
colpa? Oh, quest'opera finora è soltanto agli inizi, però è cominciata! Bisognerà aspettare ancora a lungo per arrivare al suo
compimento, e la terra soffrirà ancora molto, ma noi raggiungeremo lo scopo, saremo noi i Cesari, e allora penseremo alla
felicità di tutti gli uomini. Tu però avresti potuto prendere la
spada dei Cesari già fin da quel giorno! Perché rifiutasti quest'ultimo dono? Accettando il terzo consiglio dello spirito potente, avresti soddisfatto tutto ciò che l'uomo cerca sulla terra,
e cioè: davanti a chi inchinarsi, a chi affidare la propria coscienza, e in che modo riunirsi tutti, finalmente, in un unico formicaio
pienamente concorde, poiché il bisogno di una unione universale
è il terzo e ultimo tormento degli uomini. L'umanità, considerata nel suo insieme, ha sempre mirato a organizzarsi in maniera
universale. Ci sono stati molti grandi popoli che hanno avuto
una grande storia, ma quanto più in alto erano questi popoli,
tanto più erano infelici, perché sentivano più profondamente
degli altri il bisogno di un'unione universale degli uomini.
I grandi conquistatori, i Timur e i Genghis Khan, passarono
sulla terra come un turbine, sognando di conquistare tutto il
mondo, ma anche loro, sia pure inconsapevolmente, esprimevano
lo stesso profondo bisogno uinano di un'unione universale. Tu,
accettando il mondo e la porpora dei Cesari, avresti fondato il
regno universale e dato loro la pace universale. Infatti, a chi
spetta di dominare gli uomini, se non a coloro che dominano
la loro coscienza e nelle cui mani è il loro pane? E noi abbiamo
preso la spada dei Cesari! Ma, naturalmente, prendendola abbiamo rinnegato Te e siamo andati dietro a lui. Oh, passeranno
ancora secoli di tumulto, secoli di libero pensiero, di scienza e
di antropofagia, perché, avendo cominciato a innalzare la loro
torre di Babele senza di noi, è nell'antropofagia che andranno a
finire! Ma sarà allora che la bestia striscerà verso di noi e leccherà i nostri piedi, bagnandoli con le lacrime di sangue dei
suoi occhi. E noi ci assideremo sulla bestia, e leveremo in alto
una coppa sulla quale sarà scritto: 'Mistero!'. Lo faremo sol373
www.scribd.com/Cultura_in_Ita4
l FRATELLI KARAMAZOV
tanto allora, e da quel momento comincerà per gli uomini il
regno della pace e della felicità. Tu sei orgoglioso dei Tuoi
eletti, però non hai che questi eletti, mentre noi daremo la pace
a tutti. E poi c'è un'altra cosa; molti di questi eletti, e dei forti
che avrebbero potuto diventarlo, si sono stancati alla fine di
aspettarti e hanno portato, e ancora porteranno, le forze del
loro spirito e il fuoco del loro cuore in un altro campo, e finiranno col levare proprio contro di Te la loro libera bandiera!
Ma sei stato Tu a levare in alto questa bandiera. Invece con noi
tutti saranno felici, e non si ribelleranno più, né si ammazzeranno più fra di loro per tutta la terra, come hanno fatto al
tempo della Tua libertà. Noi li convinceremo che saranno liberi
soltanto quando rinunzieranno alla loro libertà in nostro favore
e si sottometteranno a noi. Ebbene, avremo ragione nel dir così,
o mentiremo? Loro stessi si convinceranno che abbiamo ragione,
perché ricorderanno a quale orribile schiavitù e a quale orribile
inquietudine li avesse condotti la Tua libertà. La libertà, il libero
pensiero e la scienza li porteranno in tali labirinti, e li metteranno davanti a tali prodigi e a tali insolubili misteri, che alcuni
di loro, ribelli e violenti, si ammazzeranno da sé, altri, ribelli,
ma deboli, si ammazzeranno fra di loro, e gli ultimi rimasti,
deboli e infelici, si trascineranno ai nostri piedi e ci grideranno:
' Sì, avevate ragione, voi soli possedete il Suo segreto, e noi
ritorniamo a voi, salvateci da noi stessi! '. Certo, ricevendo il
pane da noi, vedranno benissimo che quello è il loro pane,
guadagnato con le loro mani, e che noi lo prendiamo a loro per
distribuirlo di nuovo, senza fare nessun miracolo, vedranno
benissimo che non abbiamo mutato in pane nessuna pietra; ma
in verità, più che del pane stesso saranno felici del fatto di
riceverlo da noi! Perché si ricorderanno anche troppo bene che,
prima di noi, quello stesso pane, guadagnato da loro, nelle loro
mani si convertiva in pietre e nient'altro; mentre, quando sono
tornati da noi, quelle stesse pietre nelle loro mani si sono mutate in p3ne. L'apprezzeranno anche troppo che cosa significa
sottomettersi una volta per sempre! E finché gli uomini non capiranno questo, saranno infelici. Dimmi chi è stato, soprattutto,
che ha favorito questa incomprensione? Chi è che ha diviso il
374
www.scribd.com/Cultura_in_Ita4
PARTE SECONDA - LIBRO QUINTO
gregge e lo ha disperso per sentieri sconosciuti? Ma il gregge si
riunirà daccapo, e si sottometterà ancora, e questa volta per
sempre. Allora noi daremo loro l'umile, quieta felicità degli esseri deboli, come appunto sono stati creati. Oh, noi li convinceremo alla fine a non inorgoglirsi, giacché Tu li hai innnalzati e
con ciò hai insegnato loro ad essere orgogliosi! Dimostreremo
loro che sono deboli, che sono soltanto dei poveri bambini, ma
che la felicità dei bambini è più dolce di ogni altra. Diventeranno timidi, e nella paura guarderanno a noi, si stringeranno
a noi come i pulcini alla chioccia. Ci ammireranno e ci temeranno, e saranno orgogliosi di noi, così forti e intelligenti da aver
potuto pacificare un gregge tanto turbolento e innumerevole.
Avranno un gran paura della nostra collera, la loro intelligenza
perderà ogni audacia, i loro occhi diventeranno facili al pianto
come quelli delle donne e dei bambini; ma con altrettanta facilità, a un nostro cenno passeranno dalle lacrime al riso e all'allegria, a una limpida gioia e alle liete canzoncine infantili.
Li faremo lavorare, sì, ma nelle ore libere dalla fatica organizzeremo la loro vita come un gioco infantile, con canti in coro e
danze innocenti. Oh, concederemo loro anche il peccato, perché sono deboli e impotenti, e così ci ameranno come bambini
perché permetteremo loro di peccare! Noi diremo che ogni colpa
sarà riscattata, purché la commettano col nostro permesso; di·
remo che permettiamo loro di peccare perché li amiamo, e che
il castigo di questi peccati lo prendiamo su di noi. E lo prenderemo su di noi per davvero. Allora ci adoreranno, perché saremo i
benefattori che si sono caricati delle loro colpe davanti a Dio.
E non avranno segreti con noi. Noi permetteremo o proibiremo
loro di vivere con le mogli e con le amanti, di avere o di non
avere figli, giudicando sempre in base alla loro obbedienza; e
loro si sottometteranno a noi, tutti felici e contenti. I segreti più
tormentosi della loro coscienza li porteranno a noi; noi risolveremo tutto, e loro accetteranno la nostra decisione con gioia,
~r~hé essa li libererà da una grande fatica e dal terribile suppliziO attuale di dover decidere da sé, liberamente. Tutti saranno
f~li,ci, milioni e milioni di esseri, meno un centinaio di migliaia,
ctoe quelli che li guidano. Perché solo noi, noi che conservia375
www.scribd.com/Cultura_in_Ita4
l FRATELLI KARAMAZOV
mo il segreto, saremo infelici. Ci saranno miliardi di bambini
felici, e centomila martiri, quelli che hanno preso su di sé la
maledizione di conoscere il bene e il male. Essi moriranno dolcemente, si spengeranno dolcemente nel Tuo nome, e oltre la
tomba troveranno solo la morte. Ma noi manterremo il segreto,
e per la loro felicità li culleremo nell'idea di una ricompensa
celeste ed eterna. Poiché, se anche ci fosse qualcosa nell'altro
mondo, non sarebbe certo per quelli come loro. Si dice e si
profetizza che Tu verrai e vincerai di nuovo, verrai con i Tuoi
eletti, coi forti e gli orgogliosi; ma noi proclameremo che loro
hanno salvato soltanto se stessi, mentre noi abbiamo salvato
tutti. Si dice che la meretrice assisa sulla bestia con la coppa del
mistero nelle mani sarà svergognata, che i deboli si ribelleranno
di nuovo, che strapperanno la sua porpora e denuderanno il
suo corpo ' impuro '. Ma allora io mi alzerò in piedi e Ti additerò i miliardi di bambini felici, che non hanno conosciuto il
peccato. E noi, noi che per la loro felicità ci siamo caricati dei
loro peccati, noi ci leveremo in piedi dinanzi a Te e Ti diremo:
'Giudicaci, se puoi e osi'. Sappi che io non Ti temo. Sappi che
anch'io sono stato nel deserto, anch'io mi son cibato di locuste e
di radici, anch'io benedicevo la libertà con la quale Tu avevi
benedetto gli uomini, anch'io mi preparavo a entrare nel numero
dei Tuoi eletti, nel numero dei bravi e dei forti, con l'ansia di
' completare il numero ' I. Ma mi svegliai, e non volli servire la
causa della follia. Ritornai e mi unii alla schiera di quelli che
hanno corretto la Tua opera. Lasciai i superbi e ritornai fra gli
umili, per la felicità di questi umili. Quello che Ti ho detto si
avvererà, e il nostro regno sarà edificato. Te lo ripeto, domani
stesso vedrai questo gregge obbediente, che al mio primo cenno
si precipiterà ad attizzare i carboni ardenti del Tuo rogo, sul
quale Ti brucerò per essere venuto a disturbarci. Perché, se c'è
qualcuno che ha meritato più di tutti il nostro rogo, sei proprio
Tu. Domani Ti farò bruciare. Dixi ».
lvàn si fermò. Parlando si era accalorato e raccontava con
foga. Quando però ebbe finito, improvvisamente sorrise.
Alesa, che lo aveva ascoltato sempre in silenzio, ma che da
ultimo era agitatissimo, e molte volte si vedeva che faceva uno
www.scribd.com/Cultura_in_Ita4
PARTE SECONDA - LIBRO QUINTO
sforzo per non interrompere il racconto del fratello, ora scattò
e prese subito la parola:
_ Ma è una vera assurdità! - gridò, diventando rosso. - Il
tuo poema è un elogio di Gesù e non una condanna ... come tu
avresti voluto! E chi ti crederà a proposito della libertà? È forse
così che va intesa? È forse quello il concetto che ne ha l'ortodossia? ... Quella è Roma, e neppure tutta Roma, ho sbagliato ...
quelli sono i peggiori fra i cattolici, sono gli inquisitori, i gesuiti! E poi un personaggio fantastico come quello del tuo inquisitore non può assolutamente esistere. Che cosa sono questi
peccati umani che egli prende su di sé? Chi sono questi custodi del mistero, che hanno preso su di sé non so quale maledizione per la felicità degli uomini? Chi li ha mai visti? Noi conosciamo i gesuiti, di loro si dice molto male, ma sono forse come
li rappresenti tu? Non sono affatto così, sono tutt'altra cosa ....
Sono semplicemente l'armata di Roma per il futuro impero
universale in terra, col pontefice romano alla testa come imperatore .... Ecco il loro ideale, ma senza nessun mistero e senza nessuna nobile tristezza .... La loro è pura e semplice sete di potere,
di sporchi beni terreni, di dominio assoluto ... una specie di futura schiavitù della gleba, nella quale loro sarebbero i latifondisti, i padroni ... ecco tutto! Forse non credono nemmeno in
Dio. Il tuo inquisitore con le sue sofferenze è pura fantasia!...
- Fermati, fermati! - e lvàn rideva. - Come ti sei riscaldato! Pura fantasia, dici tu, e va bene! Certo, è tutta fantasia.
Permettimi però di chiederti una cosa: davvero tu credi che
tutto questo movimento cattolico degli ultimi secoli non sia
altro che sete di potere, e solo in vista di beni volgari? È forse
padre Pàisij che ti insegna così?
- No, no, anzi, padre Pàisij una volta ha detto perfino
qualcosa sul genere di quello che dici tu... ma era una cosa
tutta diversa, naturalmente, assolutamente diversa! - si corresse
subito Alesa.
- È un'informazione preziosa, nonostante il tuo cc tutta di-
~ersa >>. Ti faccio una domanda: perché i tuoi gesuiti e i tuoi
tnquis_it~ri dovrebbero essere uniti solo in vista di sporchi beni
matenah? Perché fra loro non potrebbe esserci almeno un mar377
www.scribd.com/Cultura_in_Ita4
l FRATELLI KARAMAZOV
tire, tormentato da una grande angoscia, e che ami davvero
l'umanità? Senti: supponi che fra tutti questi uomini asset1ti
soltanto di sporchi beni materiali si riesca a trovarne almeno
uno, anche uno solo, che somigli al mio vecchio inquisitore,
che cioè abbia mangiato radici nel deserto e si sia accanito a
domare la sua carne per diventare libero e perfetto. ma che
abbia anche sempre amato l'umanità. Ora, supponi che quest'uomo a un tratto abbia aperto gli occhi e abbia visto che non è
davvero una grande felicità spirituale il raggiungere la perfezione nell'esercizio della propria volontà, se nello stesso tempo
ci si deve convincere che milioni di altre creature di Dio rimangono imperfette e ridicole, che non avranno mai la forza
di servirsi della propria libertà, che da questi poveri ribelli non
sortiranno mai dei giganti capaci di portare a termine la torre,
e che non per queste povere oche il grande idealista ha sognato
la sua famosa armonia. Allora, avendo compreso tutto ciò, quest'uomo ritorna e si unisce... agli uomini intelligenti. Non è
forse una cosa possibile?
- Ma a chi si unisce, a quali persone intelligenti? - esclamò Alesa, quasi con furore. - Non hanno né tanta intelligenza,
né misteri o segreti di nessun genere! ... Forse hanno solo il loro
ateismo, ecco tutto il loro segreto. Il tuo inquisitore non crede
in Dio, ecco qual è l'unico suo segreto!
- E anche se fosse così? Finalmente hai indovinato! È proprio così, effettivamente tutto il suo segreto consiste solo in questo; ma non è forse una sofferenza, almeno per un uomo come
lui, che ha sacrificato tutta la sua vita nel deserto per un ideale
e non è riuscito a guarire dal suo amore per gli uomini? Al
tramonto dei suoi giorni, si convince categoricamente che solo
i consigli del grande e terribile spirito avrebbero potuto mettere un po' d'ordine tra quegli esseri deboli e ribelli, << creature
incompiute, fatte per esperimento, per burla JJ. Allora, convintosi
di ciò, quest'uomo vede che bisogna seguire le indicazioni dello
spirito intelligente, del terribile spirito della morte e della distruzione; bisogna accettare a questo scopo la menzogna e l'inganno e, ormai con piena coscienza, guidare gli uomini fino
alla morte e alla distruzione, ingannandoli inoltre per tutta la
www.scribd.com/Cultura_in_Ita4
PARTE SECONDA - LIBRO QUINTO
strada, affinché non capiscano dove vengono condotti, e cosi
questi poveri ciechi si credano felici almeno durante il cammino. E nota bene, l'inganno è fatto in nome di Colui nel cui
ideale il vecchio aveva creduto appassionatamente tutta la vita!
Non è forse una gran pena? E se un uomo simile, anche uno
solo, si trovasse alla testa di quell'armata cc assetata solamente di
potere e di sporchi beni materiali », non sarebbe forse abbastanza perché ne sortisse una tragedia? Ma non è tutto: basterebbe che alla testa ci fosse anche un solo uomo come lui, perché si scoprisse finalmente la vera idea direttiva di tutta l'opera
di Roma, con tutte le sue armate e i suoi gesuiti, l'idea suprema di quest'opera. Te lo dico chiaro e tondo, io credo fermamente che quest'uomo non sia mai mancato fra quelli che stanno
alla testa del movimento. Chi lo sa, forse ce n'è stato qualcuno
anche fra i pontefici romani. E chi sa, può darsi che questo
vecchio maledetto, che ama l'umanità cosi a modo suo e cosi
ostinatamente, riviva anche oggi, in un'intera schiera di questi
vecchi; e che esista non per caso, ma per un accordo, per un'alleanza nascosta, organizzata già da molto tempo allo scopo di
custodire il segreto, di nasconderlo agli uomini deboli e disgraziati per farli felici. Certamente è cosi, deve essere così per
forza. Io penso vagamente che anche i massoni, alla base, abbiano qualcosa del genere di questo segreto, e forse appunto
perciò i cattolici li odiano tanto, perché vedono in loro dei concorrenti, vedono spezzata l'unità dell'idea, mentre ci deve essere un unico gregge e un unico pastore .... Però, difendendo il
mio pensiero ho l'aria di un autore che non sopporta la critica!
Basta, dunque.
- Forse sei un massone anche tu! - scappò detto ad Alesa. - Tu non credi in Dio - aggiunse poi con una grande tristezza.
Gli sembrava, per di più, che suo fratello lo guardasse con , . un espressione canzonatoria .
. - E come finisce il tuo poema? -domandò a un tratto con
glt occhi bassi. - Oppure è già finito qui?
- Volevo finirlo cosi: l'inquisitore smette di parlare, e poi
aspetta per un certo tempo che il Prigioniero gli risponda. Il
379
www.scribd.com/Cultura_in_Ita4
l FRATELLI KARAMAZOV
Suo silenzio gli pesa. Ha visto che il Prigioniero l'ha ascoltato
fino in fondo, guardandolo sempre fisso negli occhi con uno
sguardo dolce e penetrante, e che evidentemente non vuole ribattere. Il vecchio, invece, vorrebbe che gli dicesse qualche cosa,
magari anche qualche cosa di amaro, di terribile. Ma ecco Lui
gli si avvicina in silenzio, e lo bacia dolcemente sulle vecchie
labbra esangui. E questa è tutta la Sua risposta. Il vecchio sussulta. Gli angoli della sua bocca hanno avuto come un leggero
tremito. Va alla porta, l'apre, e dice al Prigioniero: « Vattene,
e non venire più ... non venire mai ... mai, mai! ». E Lo lascia
andare, per << le strade buie della città ». Il Prigioniero si allontana.
- E il vecchio?
- Quel bacio gli brucia il cuore, ma il vecchio persiste nella
sua idea.
- E tu con lui, vero, anche tu? - domandò Alesa in tono
amaro.
lvàn fece una risata.
- Ma questa è tutta una sciocchezza, Alesa, è solo lo stupido poema di uno stupido studente che non ha mai scritto due
versi in vita sua! Perché la prendi tanto sul serio? Non penserai
mica che io ora vada difilato là, dai gesuiti, per unirrni alla
schiera di quelli che hanno corretto la Sua opera? Signore Iddio,
cosa vuoi che me ne importi! Eppure te l'ho detto: a me basta
di arrivare a trent'anni, e poi... via la coppa!
- E le foglioline viscose, c i cari sepolcri, il cielo azzurro, la
donna amata? Come farai a vivere? Come farai ad amare queste cose? - esclamò Alesa amaramente. - Con un simile inferno nella testa e nel cuore è mai possibile che tu ami qualcosa?
No, tu vai là proprio per unirti a loro ... e se non è così, ti ucciderai, ma non potrai resistere!
- C'è una forza che resiste a tutto - disse lvàn, con un
freddo sorriso.
-Che forza?
- Quella dei Karamazov ... la forza infame dei Karamazov.
- Cioè, affondare nel vizio, soffocare l'anima nella depravazione? È così, dimmi, è così?
www.scribd.com/Cultura_in_Ita4
PARTE SECONDA - LIBRO QUINTO
_ Forse anche questo ... ma fino a trent'anni può darsi che io
riesca ad evitarlo, e dopo ... .
_ Come farai ad evitarlo? In che modo? Con le tue idee è
una cosa impossibile.
_ Te lo ripeto, farò come fanno i Karamazov.
_ Vuoi dire che <<tutto è permesso»? Tutto è permesso,
vero?
Ivàn si rannuvolò di colpo e impallidì stranamente.
_ Ah, dunque hai colto a volo quelle . parole di ieri che
avevano tanto offeso Miusov ... e che Dmitrij ripeté in quel suo
scatto così ingenuo! - ed ebbe un sorriso di traverso. - E va
bene, « tutto è permesso >>. Ormai l'ho detto e non mi ritiro.
Anche la versione di Mitja non era brutta.
Alesa lo guardava in silenzio.
- Veramente, fratello, partendo credevo di avere almeno te
al mondo - disse a un tratto lvàn, con un tono inaspettatamente commosso - ma ora vedo che anche nel tuo cuore non
c'è posto per me, mio dolce asceta. Questa formula, « tutto è
permesso )), io non la rinnego: ebbene, sarai tu, invece, a rin- , '? negare me per questo, non e cosi
Alesa si alzò, gli andò vicino, e senza dire nulla Io baciò dolcemente sulle labbra.
- Questo è un plagio! - gridò lvàn, passando improvvisamente dalla commozione a una specie di entusiasmo. - L'hai
rubato dal mio poema! Grazie, però .... Alzati, Alesa, è tempo di
andare, per me e per te.
Uscirono, ma si fermarono accanto alla scala esterna della
trattoria.
- Senti, Alesa - disse lvàn con voce ferma - se davvero
mi contenterò delle foglioline viscose, sarà solo ripensando a
te che le amerò. Mi basta di sapere che tu esisti, in qualche
parte della terra, per non perdere ancora la voglia di vivere.
A te questo basta? Se vuoi, prendila pure per una dichiarazione
d'amore. E ora, tu vai da una parte e io dall'altra. L'argomento
è chiuso, m'intendi? Chiuso. Cioè, anche se domani non partissi
(ma credo che partirò senz'altro), e ci dovessimo incontrare di
nuovo, di tutte queste cose non mi dirai più nemmeno una pa-
www.scribd.com/Cultura_in_Ita4
l FRATELLI KARAMAZOV
rola. Te lo chiedo sul serio. Anche per quanto riguarda nostro
fratello Dmitrij, ti prego vivamente di non parlarmene mai
più! - aggiunse poi, con un tono improvvisamente irritato. _
L'argomento è esaurito, ci siamo detto tutto, non è così? Da parte
mia, in compenso, ti faccio anch'io una promessa: quando,
verso i trent'anni, mi verrà voglia di cc mandare in pezzi la
coppa J>, allora, dovunque tu sia, io verrò a discorrere con te
un'altra volta ... dovessi anche venire dall'America, sappilo. Verrò
apposta. E poi sarà molto interessante rivederti, a quell'epoca:
come sarai? È una promessa abbastanza solenne, lo vedi. Forse
ci diciamo davvero addio per sette anni, o anche per dieci. Bene,
ora vai dal tuo Pater Seraphicus, perché sta morendo; e se dovesse morire senza di te, forse te la prenderesti con me che ti
ho trattenuto! Arrivederci, dammi un altro bacio ... ecco, così, e , ora va ....
lvàn si girò bruscamente e andò per la sua strada senza voltarsi più. Anche Dmitrij il giorno avanti aveva lasciato Alesa
quasi alla stesso modo, benché la cosa fosse completamente diversa. Questa strana osservazione attraversò come una freccia
la mente di Alesa, che in quel momento era piena di pensieri
tristi e dolorosi. Alesa aspettò qualche minuto e seguì il fratello
con gli occhi. Chi sa perché, improvvisamente notò che Ivàn
camminava dondolandosi un poco e che la sua spalla destra,
vista dal di dietro, sembrava più bassa della sinistra. Prima non
l'aveva mai notato. Ma a un tratto si girò anche lui e si mise
quasi a correre, in direzione del monastero. Era già molto buio,
e Alesa aveva quasi paura: sentiva dentro di sé uno sgomento
mai provato, che aumentava sempre più, e al quale non avrebbe
saputo dare una spiegazione. Si levò il vento, come la sera prima, e i pini secolari stormirono cupamente intorno a lui, quando entrò nel bosco dell'eremo. Alesa andava quasi di corsa.
cc Pater Seraphicus ... dove avrà preso questo nome? - pensò fugacemente. - lvàn, povero lvàn, quando ti rivedrò? ... Ecco
l'eremo, Signore, finalmente! Sì, sì, è lui, è il Pater Seraphicus
che mi salverà ... da lvàn, e per sempre! J>.
Parecchie volte nella sua vita si chiese poi con grande meraviglia come avesse potuto dimenticare così completamente
www.scribd.com/Cultura_in_Ita4
PARTE SECONDA - LIBRO QUINTO
Dmitrij, dopo essersi separato da lvàn, mentre la mattina, cioè
soltanto poche ore avanti, si era proposto di trovarlo a ogni
costo e di non andar via senza averlo trovato, anche se per quella
notte non fosse potuto ritornare al monastero.
VI
UNA FACCENDA ANCORA MOLTO OSCURA
Ivàn Fedorovic, quand'ebbe lasciato Alesa, si avviò a casa, cioè
a casa di Fcdor Pàvlovic. Ma, fatto strano, lo assalì improvvisamente un'angoscia insopportabile, e soprattutto, via via che si
avvicinava a casa, a ogni passo che faceva, questa angoscia aumentava sempre più. La stranezza non era nell'angoscia in sé e per sé,
ma nel fatto che Ivàn non poteva assolutamente capire da che
cosa derivasse. Di provare una sensazione d'angoscia gli era capitato spesso anche prima, e non c'era da meravigliarsi che la provasse in un momento simile, quando, rotti i ponti con tutto ciò
che lo aveva attirato in quella città, si preparava a svoltare bruscamente in un'altra direzione e a mettersi fin dal giorno dopo su
una nuova strada assolutamente sconosciuta, completamente solo
un'altra volta, come prima, sperando molto, ma senza sapere
che cosa sperasse, e aspettandosi molto, troppo, dalla vita, ma
senza poter precisare neanche lui che cosa si aspettasse, e neppure che cosa desiderasse. Però in quel momento, benché in
realtà sentisse dentro di sé l'angoscia dell'ignoto, non era questa la sensazione che lo tormentava. « Che sia avversione per la
casa paterna? - pensò. - Potrebbe essere, mi è diventata tal-
~ente odiosa! Anche se oggi passo questa sudicia porta per l'ultima volta, mi sento nauseato lo stesso ... ». Ma no, non era
nemmeno questo. Forse il distacco da Alesa e il colloquio avuto
con lui? <<Già, ero stato zitto con tutti per tanti anni, non mi
e:o mai degnato di parlare, e stasera di punto in bianco ho
tirato fuori un mucchio di sciocchezze! ». Effettivamente poteva essere una sensazione di dispetto un po' fanciullesco, il dispetto dell'inesperienza e della vanità giovanile, perché non ave-